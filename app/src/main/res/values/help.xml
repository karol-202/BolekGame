<?xml version="1.0" encoding="utf-8"?>
<resources>
	<string name="help_content"><![CDATA[
		<b>Jest noc z 4 na 5 czerwca 1992 roku. Rzeczpospolita Polska jest w trakcie transformacji ustrojowej.
		W grze „Nocna Zmiana” graczami są polscy politycy, którzy próbują utrzymać przy władzy rząd Jana Olszewskiego.
		Muszą jednak uważać – są wśród nich Tajni Współpracownicy SB, a jeden z graczy to Bolek.</b><br>
		<br>
		<big><b>ZASADY OGÓLNE</b></big><br>
		Na początku gry każdy z graczy zostaje obsadzony w jednej z trzech ról:
		ministra rządu Jana Olszewskiego, Tajnego Współpracownika lub Bolka. Ministrowie dysponują większością parlamentarną,
		ale nie mają pewności, kto naprawdę jest, kim. TW, aby osiągnąć swoje cele, muszą się uciekać do działań w sekrecie i do sabotażu.
		Bolek gra na rzecz obozu TW, a oni od początku znają jego tożsamość, on natomiast musi dopiero ustalić, którzy gracze go popierają.
		Ministrowie wygrają, jeśli przegłosują pięć ustaw lustracyjnych lub dokonają lustracji Bolka.
		TW wygrają, jeśli przegłosują sześć ustaw antylustracyjnych lub Bolek zostanie wybrany premierem po przegłosowaniu trzech antylustracyjnych ustaw.
		Po każdym przegłosowaniu ustawy antylustracyjnej rząd staje się silniejszy, a prezydent uzyskuje jednorazowe uprawnienia,
		które musi wykorzystać przed następną rundą. Nie ma znaczenia, do którego obozu należy prezydent.
		Nawet ministrowie rządu Jana Olszewskiego mogą bowiem, ulec pokusie głosowania za antylustracyjną ustawą,
		aby zdobyć nowe uprawnienia.<br>
		<br>
		Każdy gracz jest tajnym członkiem albo obozu ministrów rządu Jana Olszewskiego albo Tajnych Współpracowników SB.<br>
		<br>
		<b>Obóz Ministrów wygra, jeśli:</b><br>
		• przegłosuje pięć ustaw lustracyjnych lub<br>
		• zostanie dokonana lustracja Bolka<br>
		<br>
		<b>Obóz Tajnych Współpracowników wygra, jeśli:</b><br>
		• przegłosuje sześć ustaw antylustracyjnych lub<br>
		• Bolek zostanie premierem - w dowolnym momencie po przegłosowaniu trzeciej antylustracyjnej ustawy<br>
		<br>
		<big><b>POCZĄTEK GRY</b></big><br>
		Na początku gry każdemu z graczy zostaje przydzielona jedna z ról: ministra, Tajnego Współpracownika lub Bolka.
		Liczba Tajnych Współpracowników i Ministrów zależy od aktualnej liczby graczy:<br>
		• 5 lub 6 graczy: 1 Tajny Współpracownik + Bolek<br>
		• 7 lub 8 graczy: 2 Tajnych Współpracowników + Bolek<br>
		• 9 lub 10 graczy: 3 Tajnych Współpracowników + Bolek<br>
		<br>
		Graczom, którzy są Tajnymi Współpracownikami zostaje wyświetlona lista ról wszystkich graczy, wiedzą, kto jest kim.
		W przypadku, gdy gra tylko 5 lub 6 graczy, Bolek także wie, kto jest kim. Ministrowie nie mają takiej wiedzy.<br>
		<br>
		Przed rozpoczęciem gry przygotowywany jest tzw. stos ustaw zawierający 6 ustaw lustracyjnych i 11 ustaw lustracyjnych,
		które będą uchwalane w czasie gry.<br>
		<br>
		<big><b>ROZGRYWKA</b></big><br>
		Gra w „Nocną zmianę” odbywa się w rundach. Każda runda składa się z wyborów,
		które pozwalają utworzyć rząd, posiedzenia ustawodawczego, podczas którego uchwala się nowe ustawy,
		oraz z realizowanej polityki.<br>
		<br>
		<big><b>1. Zmiana prezydenta</b></big><br>
		Na początku nowej rundy kandydatem na prezydenta zostaje gracz następny po graczu, który poprzednio był prezydentem.<br>
		<br>
		<big><b>2. Nominowanie premiera</b></big><br>
		Kandydat na prezydenta wyznacza kandydata na premiera.
		Nominację tę kandydat na prezydenta może swobodnie uzgadniać z pozostałymi graczami, tak by uzyskać ich akceptację,
		co zwiększy szanse na wybranie rządu.<br>
		Gracz, który ostatnio był prezydentem lub premierem jest ograniczony kadencyjnością i
		nie może zostać kandydatem na premiera w kolejnych wyborach:<br>
		• Ograniczenie kadencyjnością dotyczy ostatnio wybranego prezydenta i premiera, ale nie graczy,
		którzy byli tylko nominowani do tych funkcji.<br>
		• Ograniczenie kadencyjnością dotyczy tylko nominacji na premiera.
		Prezydentem może zostać każdy, nawet ktoś, kto dopiero co był premierem.<br>
		• Jeśli w grze pozostało tylko pięciu graczy, niewybieralny na premiera jest tylko ten, który ostatnio był premierem.
		Nominację może otrzymać ten, który ostatnio był prezydentem.<br>
		• Wybieralność ograniczają też w różny sposób inne zasady, związane z prawem weta i kalendarzem wyborczym,
		jednak zostaną one omówione później.<br>
		<br>
		<big><b>3. Głosowanie nad rządem</b></big><br>
		Po wskazaniu przez kandydata na prezydenta wybieralnego kandydata na premiera gracze mogą dyskutować,
		dopóki wszyscy nie będą gotowi do głosowania.
		W głosowaniu nad przyszłym rządem uczestniczą wszyscy gracze, również kandydaci.<br>
		W przypadku remisu lub przewagi niegłosujących głosowanie kończy się niepowodzeniem.
		Kandydat na premiera nie zostaje wybrany, a kandydatem na prezydenta zostaje kolejny gracz.
		Wskaźnik w kalendarzu wyborczym zostaje zwiększony o 1.
		Głosowania potwierdza jednocześnie zgodę (lub jej brak) na sprawowanie rządów przez prezydenta i premiera.<br>
		<br>
		Jeżeli trzy razy z rzędu nie uda się przegłosować powstania rządu, kraj ogarnia chaos.
		Zostaje wtedy wprowadzona w życie losowa ustawa. Nie obowiązują żadne uprawnienia przyznane na mocy tej ustawy,
		kalendarz wyborczy zaczyna się liczyć od nowa i znikają wszelkie ograniczenia kadencyjności.
		W następnych wyborach każdy z graczy może objąć urząd premiera.
		Kalendarz wyborczy liczy się od nowa przy każdym wejściu w życie nowej ustawy – bez względu na to,
		czy dokonał tego wybrany rząd, czy też była to losowa ustawa.<br>
		<br>
		Jeżeli większość graczy głosuje na tak, kandydat na prezydenta zostaje nowym prezydentem,
		a kandydat na premiera – premierem. Jeżeli weszły już w życie, co najmniej trzy antylustracyjne ustawy,
		należy zapytać nowego premiera, czy jest Bolkiem. Jeśli tak - gra kończy się w tym momencie zwycięstwem TW.
		Jeśli nie - inni gracze wiedzą na pewno, że premier nie jest Bolkiem.
		Wówczas jak zwykle następuje etap posiedzenia ustawodawczego.<br>
		<br>
		<big><b>4. Posiedzenie ustawodawcze</b></big><br>
		Podczas posiedzenia ustawodawczego prezydent i premier współpracują ze sobą,
		by potajemnie wprowadzić w życie nową ustawę.
		Prezydent dostaje 3 ustawy ze stosu ustaw, następnie odrzuca jedną z nich, a dwie pozostałe przekazuje premierowi,
		który wybiera jedną i wprowadza ją w życie. Premier nie zna treści ustawy odrzucanej przez prezydenta,
		tak samo jak inni gracze nie wiedzą, jakie ustawy dostał prezydent,
		a jakie premier. Gracze muszą wierzyć na słowo prezydentowi i premierowi - którzy mogą ich okłamywać.<br>
		<br>
		Jeżeli na koniec posiedzenia ustawodawczego na stosie ustaw pozostały mniej niż trzy karty,
		stos jest wypełniany odrzuconymi ustawami.<br>
		<br>
		Jeżeli rząd wprowadził w życie lustracyjną lub antylustracyjną ustawę,
		które nie przyznaje prezydentowi żadnych szczególnych uprawnień, zaczyna się nowa runda z nowymi wyborami.<br>
		Jeżeli uchwalono antylustracyjną ustawę, która dotyczy jakichś uprawnień prezydenckich,
		urzędujący prezydent musi z nich skorzystać. Następuje wówczas etap realizowania polityki.<br>
		<br>
		<big><b>5. Realizowanie polityki</b></big><br>
		Przed skorzystaniem ze swoich uprawnień prezydent może swobodnie przedyskutować tę kwestię z innymi graczami,
		ale ostatecznie to on sam decyduje, jak i kiedy skorzystać z uprawnień.
		Dopóki tego nie zrobi, gra nie może się toczyć dalej. Z uprawnień prezydenckich korzysta się tylko raz,
		nie można ich gromadzić, nie przechodzą też do następnej rundy.<br>
		<br>
		<b>Sprawdzanie gracza (1. i 2. ustawa antylustracyjna)</b><br>
		Prezydent sprawdza gracza po uchwaleniu 1. ustawy antylustracyjne
		(chyba, że gra mniej niż 9 graczy) oraz po uchwaleniu 2. ustawy antylustracyjnej(chyba, że gra mniej niż 7 graczy).
		Prezydent wybiera gracza, którego chce sprawdzić, po czym sprawdza, czy jest on ministrem,
		czy też Tajnym Współpracownikiem lub Bolkiem. Prezydent może następnie wedle własnego uznania poinformować pozostałych
		graczy o wynikach swojego śledztwa (lub ich okłamać!).
		Lojalność każdego gracza podczas jednej rozgrywki można badać tylko raz.<br>
		<br>
		<b>Podglądanie ustaw (2. ustawa antylustracyjna)</b><br>
		Jeżeli jest więcej niż 6 graczy, po uchwaleniu 2. ustawy antylustracyjnej prezydent ma wybór:
		może skorzystać z prawa sprawdzania gracza lub sprawdzić 3 kolejne ustawy ze stosu ustaw, dzięki czemu będzie wiedział,
		jakie ustawy dostanie następny prezydent podczas posiedzenia ustawodawczego.
		Jeżeli jest mniej niż 6 graczy, prezydent sprawdza 3 kolejne ustawy ze stosu ustaw.<br>
		<br>
		<b>Zarządzanie wyborów nadzwyczajnych (3. ustawa antylustracyjna)</b><br>
		Prezydent wybiera dowolnego innego gracza na następnego kandydata na prezydenta.
		Prezydentem może zostać każdy gracz, nawet ograniczony kadencyjnością.
		Nowy prezydent mianuje wybieralnego gracza kandydatem na premiera i następuje etap wyborów.
		Wybory nadzwyczajne nie powodują przeskoczenia kolejności kandydatów na prezydenta.
		Po wyborach nadzwyczajnych nowym kandydatem na prezydenta zostaje kolejna osoba po graczu,
		który będąc prezydentem zarządził wybory nadzwyczajne.
		Oznacza to, że jeżeli prezydent przekaże prezydencję następnemu graczowi w kolejności,
		gracz ten ma prawo ubiegać się o urząd prezydencki dwa razy z rzędu:
		raz podczas wyborów nadzwyczajnych i ponownie, w związku z normalną rotacją kandydatów na prezydenta.<br>
		<br>
		<b>Lustracja (4. i 5. ustawa antylustracyjna)</b><br>
		Prezydent dokonuje lustracji jednego gracza, eliminując go tym samym z dalszej gry.
		Jeśli tym graczem okaże się Bolek, gra kończy się zwycięstwem Ministrów.
		Jeśli wyeliminowanym graczem nie jest Bolek, nikt przy stole nie może się dowiedzieć,
		czy dokonano egzekucji TW czy Ministra. Gracze sami muszą ocenić nową sytuację polityczną.
		Lustrowani gracze wypadają z gry i nie mogą się odzywać, głosować ani startować w wyborach.<br>
		<br>
		<b>Prawo weta (5. ustawa antylustracyjna)</b><br>
		Prawo weta to specjalna ustawa, która nabiera mocy prawnej po uchwaleniu pięciu antylustracyjnych ustaw.
		Polega to na tym, że podczas każdego posiedzenia ustawodawczego władza wykonawcza zyskuje stały przywilej
		odrzucania wszystkich trzech kart z ustawami na wniosek premiera, za zgodą prezydenta.
		Prezydent dostaje 3 ustawy, odrzuca jedną, a dwie pozostałe jak zwykle przekazuje premierowi.
		Wówczas premier, zamiast wprowadzać w życie jedną z tych ustaw, może zawetować ustawy.
		Jeśli prezydent wyrazi na to zgodę, obie ustawy zostają odrzucone, a kandydatem na prezydenta zostaje kolejny gracz,
		jednak zostaje jednocześnie zwiększony wskaźnik kalendarza wyborczego.
		Jeżeli jednak prezydent nie poprze weta, premier musi wprowadzić w życie jedną z ustaw, jak przy normalnej procedurze.<br>
		<br>
		<big><b>KŁAMANIE</b></big><br>
		Często zdarza się, że któryś z graczy dowiaduje się czegoś, czego nie wiedzą pozostali:
		np. prezydent i premier poznają treść ustaw albo prezydent wykorzystuje swoje uprawnienia śledcze,
		by ustalić czyjąś rolę. W grze „Nocna Zmiana” można wówczas kłamać na ten temat.<br>
		<br>
		<big><b>STRATEGIA</b></big><br>
		• Każdy powinien twierdzić, że jest Ministrem. Ponieważ obóz Ministrów ma parlamentarną większość,
		może łatwo przegłosować każdego gracza, który przyzna, że jest TW.
		Tajni Współpracownicy nic nie zyskują, ujawniając się większości. Ministrowie powinni też na ogół mówić prawdę.
		Dla nich gra jest zagadką do rozwiązania, a kłamstwa utrudniają im realizację tego celu.<br>
		• Jeśli po raz pierwszy grasz jako Bolek, staraj się maksymalnie upodobnić do Ministrów.
		Forsuj lustracyjne ustawy. Głosuj za ich rządami. Zaufaj swoim kolegom TW –  to oni mają ci stworzyć możliwości do
		wykorzystania antylustracyjnych ustaw i wzmocnienia działalności TW. TW wygrywają, subtelnie manipulując grą i
		czekając na sprzyjające okoliczności, w których uda się przepchnąć antylustracyjne ustawy,
		a nie otwarcie głosząc, ku czemu zmierzają.<br>
		• Ministrom często opłaca się spowolnić grę, omawiając dostępne informacje.
		TW często opłaca się naciskać na jak najszybsze głosowanie i wywoływać zamieszanie.<br>
		• TW najczęściej wygrywają, wybierając Bolka, a nie wprowadzając w życie sześć swoich ustaw!
		Wybór „Bolka” nie jest opcjonalnym ani drugorzędnym warunkiem zwycięstwa; to fundament skutecznej strategii TW.
		Bolek zawsze powinien udawać Ministra  i na ogół nie kłamać ani nie wdawać się w spory z innymi graczami.
		Kiedy nadejdzie właściwy moment, będzie potrzebował zaufania Ministrów, by zdobyć ich poparcie.
		Nawet jeśli ostatecznie nie zostanie wybrany,
		nieufność zasiana wśród Ministrów będzie kluczowa dla zwycięstwa wyborczego TW w późniejszej fazie gry.<br>
		• Warto pytać innych graczy, dlaczego postąpili tak, a nie inaczej.
		Jest to szczególnie ważne w przypadku uprawnień prezydenckich – najlepiej wręcz z góry pytać,
		którego gracza kandydat zamierza poddać badaniu lojalności, mianować premierem lub dokonać lustracji.<br>
		• Jeśli wejdzie w życie antylustracyjna ustawa, winę za to ponosi albo prezydent,
		albo premier, albo układ kart w talii. Warto spróbować ustalić, kto lub co do tego doprowadziło.<br>
	]]></string>
</resources>